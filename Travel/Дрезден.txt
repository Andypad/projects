Дрезден — це місто мистецтва і культури. До 2009 року Дрезденська долина Ельби входила до списку світової культурної спадщини ЮНЕСКО [2]. У місті розмішені всесвітньо відомі зібрання предметів мистецтва — Галерея старих майстрів та колекція коштовностей «Зелене склепіння». Дрезден — однe з найбільш відвідуваних туристами міст Німеччини (8 млн в 2009 році). Велика кількість масових заходів, які щорічно відбуваються у Дрездені, приваблюють безліч туристів як з Німеччини, так і з усього світу. Серед іноземних туристів, які відвідують Дрезден, лідирують за чисельністю американці, італійці та росіяни.

Для туристів особливо приємним є зелений вигляд міста. Його площа на 63 відсотки покрита лісами і парками. Поблизу центру міста є великий парк "Ґросер Ґартен", який має площу 1,8 км². На території цього парку знаходяться зоопарк, ботанічний сад та дитяча залізниця. З північно-східної сторони місто оточене лісами "Дрезднер Гайде".

Молодіжне культурне життя зосереджене в районі Дрезден-Нойштадт[de], в якому знаходиться безліч нічних клубів, галерей, ресторанів, барів і кафе. У 1990—1993 частина Нойштадт була місцем «різнобарвної Республіки Нойштадт[de]», самопроголошеної молодіжної мікронації.

На території технічного університету Дрездена, на півдні міста, знаходиться Саксонська державна бібліотека. Вона виникла в 1996 році і належить до найбільших бібліотек Німеччини. У ній знаходиться німецька фототека.

Визначні пам'ятки

Гофкірхе і сторожова вежа палацу-резиденції. Альтштадт (Старе місто)

Фрауенкірхе (Дрезден)
Міст Августа
Палац-резиденція
Придворна церква
Театральна площа
Земпер-опера
Цвінґер
Зелене склепіння
Ташенбергський палац і Холерний водограй
Старий ринок (Альтмаркт)
Нова ратуша
Заміська вілла
Альбертінум
Новий ринок (Ноймаркт)
Палац Козель
Церква Богородиці (Фрауенкірхе)
«Хід князів»
Тераса Брюля
Синагога
Пам'ятник Моріца
Золотий вершник
Церква Трьох Волхвів
Площа Альбертплац
Художній пасаж
Молочна крамниця Пфунда
Японський палац
Єгергоф
Йенідце
Внутрішні католицький цвинтар
Музей гігієни
Дрезденська картинна галерея
Музей порцеляни